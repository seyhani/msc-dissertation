\section{تخمین پوشش}
در
\cite{Chockler_Halpern_Kupferman_2008}
نویسندگان از مدل
HP
برای تخمین میزان پوشش
\lf{Covering}
سیستم توسط یک توصیف در فرآیند وارسی مدل استفاده کرده‌اند.
معیارهای پوشش معمولا در فرآیند تست سیستم استفاده می‌شوند و مشخص کننده‌ درصدی از اجزا یا حالت‌های سیستم هستند که توسط مجموعه‌ی تست‌ها مورد استفاده یا بازدید قرار می‌گیرند.
در فرآیند وارسی مدل همه‌ی حالت‌های سیستم بررسی می‌شوند به همین دلیل در این شرایط اگر تغییر یک حالت منجر به نقض ویژگی توصیف شده شود این حالت پوشش داده شده توسط ویژگی تعریف می‌شود.
با استفاده از مفهوم مسئولیت
\lf{Responsiblity}
که در
\cite{hp2}
تعریف شده است، نویسندگان این پژوهش به جای در نظر گرفتن مقدار ۰ و ۱ برای پوشیده شدن یا نشدن از درجه‌ی مسئولیت استفاده می‌کنند.
همانطور که مشخص است این پژوهش به اصلاح و بهبود توصیف ویژگی کمک می‌کند و نه پیدا کردن علت خطا.
در این پژوهش همانند پژوهش جاری به شکل مستقیم از تعریف 
HP
استفاده شده است.