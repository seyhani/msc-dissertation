\section{شبکه‌های مبتنی بر نرم‌افزار}
شبکه‌های کامپیوتری یکی از زیر‌ساخت‌های حیاتی سیستم‌های کامپیوتری هستند.
با وجود اینکه نیازمندی‌های این شبکه‌ها بسیار بیشتر و پیشرفته‌تر نسبت به گذشته شده است تکنیک‌ها و متد‌های مدیریت و ساخت آن‌ها همچنان مانند گذشته است. 
این مساله مدیریت آن‌ها را در استفاده‌های امروزی پیچیده و مستعد خطا می‌کند. 
حتی شرکت‌های بزرگی مانند
Github, Amazon
یا
GoDaddy
مرتبا مشکلاتی در شبکه‌های خود پیدا می‌کنند
\cite{foerster2018survey}
.
شبکه‌های مبتنی بر نرم‌افزار
یک پارادایم جدید برای طراحی و پیاده‌سازی شبکه‌های کامپیوتری هستند که علاوه بر اینکه مدیریت و درستی‌سنجی آن‌ها را با روش‌های اصولی‌تر امکان‌پذیر می‌کنند، انعطاف بالایی هم دارند.
به صورت خلاصه در یک شبکه‌ی مبتنی بر نرم‌افزار رفتار‌های کنترلی 
(تغییر و به‌روز رسانی قوانین ارسال
\lf{Forwarding Rule}
)
از عناصر شبکه مانند سوییچ‌ها یا روترها جدا می‌شوند و توسط یک کنترل‌کننده‌ی مرکزی انجام می‌شوند.
به عنوان مثال در زبان 
OpenFlow \cite{mckeown2008openflow}
رفتار سوییچ‌های شبکه تنها توسط تعدادی قانون به شکل 
تطبیق
\lf{Match}
و اجرا
\lf{Action}
توصیف می‌شود.
قوانینی به این شکل ابتدا بررسی می‌کنند که بسته با قانون تطابق داشته باشد و اگر تطابق وجود داشت عملیات توصیف شده در قانون اجرا می‌شود.
با ساده شدن عناصر شبکه،‌ تمامی به‌روز رسانی‌ها و تغییر‌های لازم در شبکه توسط یک کنترل کننده مرکزی انجام می‌شود.
متمرکز شدن رفتار کنترلی سیستم باعث می‌شود تا استدلال و درستی سنجی در مورد رفتار شبکه آسان تر شود.